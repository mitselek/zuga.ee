---
date: 2019-10-25
source: https://kultuur.postimees.ee/6810228/soltumatu-tantsu-laval-esietendub-zuga-lavastus-2-2-22
publication: Postimees Kultuur
author: Kultuuritoimetus
title: "Sõltumatu Tantsu Laval esietendub ZUGA lavastus '2+2=22'"
type: article
related_performances:
  - 2+2=22 (2019)
language: et
status: archived
tags:
  - premiere announcement
  - children's theatre
  - contemporary dance
  - Sõltumatu Tantsu Lava
  - rules and freedom
---

# Sõltumatu Tantsu Laval esietendub ZUGA lavastus "2+2=22"

**Kultuuritoimetus**
_Postimees Kultuur, 25. oktoober 2019_

2. novembril esietendub Sõltumatu Tantsu Laval ZUGA Ühendatud Tantsijate uuslavastus "2 + 2 = 22", mis on mõeldud nii suurtele kui ka väikestele.

ZUGA pöörab oma uuslavastuses seekord tähelepanu reeglitele, nähtavatele ja nähtamatutele kokkulepetele elus lastena ja vanematena. Kõiksugu korraldustega arvestamine ja mittearvestamine on kui toolide mäng - vahepeal pakutakse istet üksteisele, kutsutakse enda kõrvale, vahel istutakse aga kahel toolil korraga, samal ajal ikkagi koos oma kohta otsides.

## Dramaturg Andri Luup

> "Ma usun, et ZUGA uuslavastus puudutab kõiki, nii lapsi kui vanemaid. 2 + 2 = 22 tegeleb igapäevaste teemadega. Millised on reeglid ja milline on vabadus nende reeglite sees. Kas laps, kes kuulab kõiki reegleid, on tingimata hea laps?"

## Meeskond

**Lavastajad, koreograafid ja etendajad:**

- Tiina Mölder
- Kärt Tõnisson
- Helen Reitsnik
- Ajjar Ausma
- Päär Pärenson

**Kunstnikud:**

- Lavakunstnikud: Oliver Kulpsoo ja Keili Retter
- Helilooja: Lauri-Dag Tüür
- Dramaturg: Andri Luup
- Valguskunstnik: Oliver Kulpsoo
- Kostüümikunstnik: Keili Retter

## ZUGA Ühendatud Tantsijad

ZUGA Ühendatud Tantsijad on tantsijaid ja koreograafe koondav ühendus, mis on koos tegutsenud 1999. aastast. Nad on ainus järjepidevalt ja regulaarselt lastele tantsulavastusi loov kooslus Eestis. Zuga jaoks on lapsed ja suured võrdväärsed partnerid, kes jagavad sama maailma ja sama elamise ruumi.

Nende lastelavastused on pälvinud tähelepanu ja mitmeid teatri- ja tantsuauhindu:

- Salme Reegi auhind
- Draamakese auhind
- Eesti teatri aastaauhind
- Sõltumatu etenduskunsti auhind

ZUGA on esinenud oma lavastustega nii Eestis kui väljaspool: Soomes, USA-s, Saksamaal, Leedus, Lätis, Hollandis, Palestiinas, Rootsis, Venemaal, Rumeenias, Horvaatias, Poolas, Inglismaal, Hiinas.

---

**Märksõnad:** Andri Luup, Oliver Kulpsoo, ZUGA, ZUGA ühendatud tantsijad

**Esietendus:** 2. november 2019, Sõltumatu Tantsu Lava
