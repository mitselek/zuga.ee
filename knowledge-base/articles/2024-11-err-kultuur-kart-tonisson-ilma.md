---
title: "Kärt Tõnisson lavastusest 'Ilma': selles on õudselt palju paradokse, mida peame paremaks eluks"
date: 2024-11-05
publication: ERR Kultuuriportaal
author: Sanna Kartau
url: https://kultuur.err.ee/1609512760/kart-tonisson-lavastusest-ilma-selles-on-oudselt-palju-paradokse-mida-peame-paremaks-eluks
type: interview
language: et
tags:
  - ilma
  - kärt-tõnisson
  - climate-change
  - interview
  - 2024
related_performances:
  - ilma
  - suur-teadmatus
---

# Kärt Tõnisson lavastusest "Ilma": selles on õudselt palju paradokse, mida peame paremaks eluks

**Intervjuu lavastaja ja tantsija Kärt Tõnissoniga ERR kultuuriportaalis. 26. oktoobril esietendub Sõltumatu Tantsu Laval Zuga Ühendatud Tantsijate uuslavastus "Ilma", mis tegeleb kliimaga seotud teemadega positiivse aktivismi kaudu.**

_Autor: Sanna Kartau_
_Avaldatud: 5. november 2024_
_Allikas: ERR Kultuuriportaal_

## Intervjuus osalejad

Sanna Kartau vestles vihmasel sügisõhtul STLi proovisaalis Zuga Ühendatud Tantsijatega:

- Kärt Tõnisson (lavastaja, tantsija)
- Helen Reitsnik
- Tiina Mölder
- Ajjar Ausma
- Päär Pärenson
- Marta Konovalov (disainer ja loovuurija)
- Ingrid Kääramees (lavastuse produtsent)

## Peamised teemad

### Seos eelmise lavastusega "Suur Teadmatus"

**Päär Pärenson:** "Juba kamp on põhimõtteliselt sama. Väga sarnane on tegelikult ka lahti laskmine motiivina: lase asjast lahti ja mine. Mõlemas mõtiskleme, et ilma milleta saaksid sa hakkama? Aga 'Suures teadmatuses' oli tegu lõpliku äraminekuga, lahtilaskmisega: et kui ma lähen, siis las see maailm jääb siia. 'Ilmas' mõtleme, et kuidas võiks see maailm edasi minna – ja mina ka."

**Kärt Tõnisson:** "Mõned nädalad tagasi käisin esimest korda läbi hästi sügavat leinaprotsessi. Ma alles nüüd mõtlen, kui palju oli 'Suure teadmatuse' etenduse protsessist kasu sellega toimetulemisel. Tookord töötasime me seda nii palju läbi, et taju sellest, mis edasi saab, lubas sellel leinaprotsessil olla talutavam."

### Kliimakriisi käsitlemine kunstis

**Tiina Mölder:** "Meie jaoks on oluline, et suudaksime tekitada vaatajates antud teema kohta küsimusi. Jah, laual on laiem teema ja sellega seotud probleemid, aga mis see laiem teema üldse on? Kuidas saame meie omas keeles rääkida ja mida pakkuda, millele osutada?"

**Päär Pärenson:** "Me oleme sellega piisavalt tegelenud, et mitte minna lihtsalt moraalilugemise või probleemide ettelugemise peale. Proovime leida üles seda suhkrutükki. Et suunurgad üles kerkiksid."

### Inspiratsioon ja mõttekaaslased

Lavastuse protsessis kohtuti ekspertidega:

- **Aet Annist** (filosoof)
- **Kristjan Piirimäe** (ajaloolane)
- **Maia-Liisa Anton**

Kohtumised toimusid kooliõpilastega koos, kellele peeti väike loeng. Need olid väga abiks meeskonnale. Lisaks prooviti lastega erinevaid kehastumisülesandeid erinevate keskkonna- ja kliimaga seotud märksõnadega.

### Soovitatud lugemist

- **Clive Ponting** - "Maailma roheline ajalugu" (Kristjan Piirimäe soovitus)
- **Iida Turpeinen** - "Surelikud" (raamat Stelleri meriõhvast)
- **Charlotte Weitze** - "Rosaarium"
- **Anu Raud** - "Talu elu, talu ilu" (Ööülikooli loeng)

### Lapsevanemaks saamine ja keskkonnateadlikkus

**Kärt Tõnisson:** "Kogu see kliimaga seonduv on tugevalt seotud lapsevanemaks saamisega. Läbi selle tajun, et ma tahan, et jätkusuutlikkus oleks teistsugune, et maailm oleks parem, et minu lastel oleks parem elada. See on kõige algallikaks. Kui täna ütleb minu enda teismeline tütar, et kõige halvem maailmale on see, kui lapsi sünnib juurde, siis ma ise tajun, et pärast seda, kui ma olen emaks saanud, on oskus hoida palju suurem."

### Paradoksid ja paremaks eluks peetu

**Kärt Tõnisson:** "Minu arust on õudselt palju paradokse selles, mida me peame paremaks eluks. See, mida me kuuleme, et poliitikud tahavad kogu aeg, et majandus uuesti tõuseks. Samas tundub see mulle just sellena, mis tekitab kapitalismi hullust, ületarbimist. See lõputu tõus ei ole võimalik. Siis me tambime ennast järjest sügavamale, kuni mattume."

**Marta Konovalov:** "Kas me elame halvemini, kui me ei tõuse ja ei kasva?"

### Ületarbimine ja asjadest loobumine

**Kärt Tõnisson:** "Minu teismeline tütar ütleb mulle kogu aeg, et me tarbime üle. Nii lihtne see ongi: me kogu aeg kulutame rohkem, kui me tegelikult vajame. Oleme asjade hunnikus, mis meid tegelikult lämmatavad, nii vaimselt kui füüsiliselt."

**Tiina Mölder:** "Lavastust tehes oleme mõelnud, et mida saab üks inimene teha. Üksikinimese valikud võivad olla väga vastuolulised. Näiteks kui armsam elab kaugel maal, siis kas ma sõidan temaga kohtuma lennukiga või mitte, sest see on keskkonnavaenulik? Aga kui me ei kohtu, lähevad meie suhted katki!"

### Ilma milleta ei saa hakkama?

**Ajjar Ausma:** "Mul on vaja maal käia, sest see koht on kuidagi – minule. Sinna sõitmiseks lasen ma kütust rahulikult vastu taevast. Seal saan saagida või niita, sest mulle meeldib, kui puuke on vähem."

**Marta Konovalov:** "Reisimine. See on kindlasti minu suurim patt, millest ma ei ole suutnud loobuda. Kuid ka seda saab lahendada teistmoodi: harvemini, pikemalt käies."

**Tiina Mölder:** "Kohvist. [Kõik naeravad.]"

**Päär Pärenson:** "Külmkapp, kraanivesi."

**Ajjar Ausma:** "Pesumasin."

### Palestiina kogemus

Zuga on teostega "Müra" ja "Käik" Palestiinas esinemas käinud. "Müra" koreograaf Helena Krinal elab pool aastast Palestiinas, ta abikaasa on palestiinlane.

**Ajjar Ausma:** "Sain esimesest käigust, esimestest tundidest peale aru, aastal 2017, et ma olen humanist. Mitte kuidagi ei põhjenda ära teisele inimesele halba tegemist. Seda ei põhjenda ära mitte ühegi asjaga, mitte ühegi religiooniga, mitte ühegi seletusega."

**Tiina Mölder:** "Ma valin ikkagi selle inimliku poole. Ma mõtlen ühelt poolt liigirikkusest… Aga kui pean valima ühe riigi vabaduse ja liigirikkuse vahel, siis minu valik on hetkel vabadus. See on valus valik."

**Päär Pärenson:** "Meie liik on meie jaoks tegelikult kõige tähtsam."

### Zuga koostöö pikaealisus

**Kärt Tõnisson:** "Meil on siin kõik head inimesed."

**Päär Pärenson:** "See võib ka juhus olla. Meil on eriarvamusi iga päev, aga need lahendatakse ära, kasvõi järgmine päev. Aastatega oleme aru saanud, et mitte kellegi arvamus ei ole teiste omast tähtsam. Kõik klapib, noh. See on õnne ja juhuse asi."

**Kärt Tõnisson:** "Astu aeg-ajalt ise samm tagasi. Mind inspireerivad ka minu õpilased Püha Johannese Koolist, kellega saan erinevaid lavastusprotsessis tekkivaid mõtteid põrgatada ja läbi katsetada. Oluline on hea energiavahetuse ring."

### Mida lavastus pakub?

**Kärt Tõnisson:** "Mängu."

**Päär Pärenson:** "Pakume loomingulist lähenemist."

**Tiina Mölder:** "Loomingulist kogukonda ja võimalust mõelda oma valikutele."

**Kärt Tõnisson:** "Mängimist ja kaasamõtlemist. Me ei ole seda teemat ainult seitsmekesi arutanud. Ülejäänud trupp käis väga mitmes koolis. Meil on omal teismelised lapsed ja ka nooremad, kellega me oleme seda teemade ringi põrgatanud. Me näeme, et nad mõtlevad meiega sarnaselt, et nad hoolivad päriselt…"

**Tiina Mölder:** "Või on nad samm ees isegi."

**Kärt Tõnisson:** "Eks ju! Me teame, et kliima- ja keskkonnamured on osadele noortele ka vaimse tervise probleemide allikaks. Nad ei ole üldse meie vastandid. Tegelikult tulevad nad meiega kaasamõtlemise ruumi, ühisesse ringi. Aet Annist, kellega me etendust ette valmistades vestlesime, rõhutas, et selle jutuga tuleks jõuda poliitikuteni. Kui me etendust teeme ja noored vaatama tulevad… Võime loota, et meie praegused vaatajad on kunagised otsustajad. See lootus on alati."

---

_Toimetaja: Kaspar Viilup_

## Seotud materjalid

- [Lavastuse "Ilma" koduleht](https://www.stl.ee/lavastused/ilma)
- [Päär Pärenson lavastusest "Ilma"](https://kultuur.err.ee/1609501726/paar-parenson-lavastusest-ilma-on-tantsu-on-ruumis-liikumist-ja-napuotsaga-laulu)
- [Zuga tantsijate uuslavastus "Ilma" kutsub üles positiivsele aktivismile](https://kultuur.err.ee/1609492316/zuga-tantsijate-uuslavastus-ilma-kutsub-ules-positiivsele-aktivismile)
