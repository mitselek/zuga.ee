---
title: "Päär Pärenson lavastusest 'Ilma': on tantsu, on ruumis liikumist ja näpuotsaga laulu"
date: 2024-10-24
publication: ERR Kultuuriportaal
author: ERR
url: https://kultuur.err.ee/1609501726/paar-parenson-lavastusest-ilma-on-tantsu-on-ruumis-liikumist-ja-napuotsaga-laulu
type: preview-article
language: et
tags:
  - ilma
  - preview
  - climate-change
  - interactive-performance
  - 2024
related_performances:
  - ilma
---

# Päär Pärenson lavastusest "Ilma": on tantsu, on ruumis liikumist ja näpuotsaga laulu

**Premiere teade ja intervjuu ZUGA tantsijatega enne "Ilma" esietendust.**

*Autor: ERR Kultuuriportaal*
*Avaldatud: 24. oktoober 2024*
*Allikas: ERR Kultuuriportaal*

Nädalavahetusel esietendub Sõltumatu Tantsu Laval ZUGA Ühendatud tantsijate uus lavastus "Ilma", mille pealkirja on tegijad jätnud teadlikult mitmetähenduslikuks.

## Lavastuse lähtepunkt

Lavastus tõukub küll kliimamuutustest ehk ka ilmast kõige laiemast mõttes, aga samas võetakse vaatluse alla ka millestki ilma jäämine või valmisoleku midagi ohverdada.

Viie etendaja ühistööna sündinud materjali aluseks on võetud just need küsimused, mis neid ennast kõige rohkem kõnetavad ja puudutavad, kuid kuna lavastus on suunatud noorematele vaatajalate, püütakse leida ka nurki, mis just neile võiksid sobida.

## Kärt Tõnisson teemadest

Lavastaja ja tantsija **Kärt Tõnisson** ütles, et see teema on väga lai ning ka selles infoväljas, kus me praegu oleme, mitmeti tõlgendatav.

"Me püüdsime minna loogilist jada pidi, tõime kõigepealt nähtavaks liigirikkuse ja evolutsioonilise jada ning selle, kus me täna oleme ja miks me siin oleme, nii-öelda kohati katastroofi äärel kõikumine."

### Peamised teemad lavastuses

"Kindlasti on veel ka rändamise teema, kliimakriisis tuli see meie jaoks hästi oluliselt esile, kuidas mingid piirkonnad ei ole ühel hetkel enam elamiskõlblikud ja kuhu me mahume, loomulikult ka ületarbimine," sõnas ta ja lisas, et oma lavastusgrupis mõtlesid nad ühtmoodi ja suuri ebakõlasid ei tekkinud, mis olulised fookuspunktid olema peaksid.

"Vaidlused olid rohkem selles, kuidas mingit teemat nähtavaks teha."

## Päär Pärenson interaktiivse lähenemise kohta

Lavastaja ja tantsija **Päär Pärenson** lisas, et "Ilma" on ka kaasav lavastus. "Saal on selliselt seatud, et inimesed saavad olla ise väga palju pildis ja väga palju osa võtta sellest etendusest," sõnas ta ja kinnitas, et näha saab natukene tantsu, on ringirändamist ja liikumist ruumis erinevates kohtades ning näpuotsaga on ka laulu.

---

## Lavastuse info

**"Ilma"**
ZUGA Ühendatud Tantsijad
Esietendus: 26. oktoober 2024
Sõltumatu Tantsu Lava

**Lavastajad, koreograafid ja etendajad:** Tiina Mölder, Kärt Tõnisson, Helen Reitsnik, Ajjar Ausma, Päär Pärenson
**Valguskunstnik:** Oliver Kulpsoo
**Kostüümikunstnik ja lavakunstnik:** Marta Konovalov
**Helikunstnik:** Kalle Tikas

## Seotud artiklid

- [Kärt Tõnisson lavastusest "Ilma": selles on õudselt palju paradokse, mida peame paremaks eluks](https://kultuur.err.ee/1609512760/kart-tonisson-lavastusest-ilma-selles-on-oudselt-palju-paradokse-mida-peame-paremaks-eluks)
- [Zuga tantsijate uuslavastus "Ilma" kutsub üles positiivsele aktivismile](https://kultuur.err.ee/1609492316/zuga-tantsijate-uuslavastus-ilma-kutsub-ules-positiivsele-aktivismile)
