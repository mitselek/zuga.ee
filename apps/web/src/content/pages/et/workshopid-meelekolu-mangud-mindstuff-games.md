---
title: meeleKolu mängud
slug: workshopid-meelekolu-mangud-mindstuff-games
language: et
description: Liikumise töötuba lastele - koos olemine, kus mängitakse ja tantsitakse läbi erinevaid tundeid
type: detail
category: workshopid
status: published
original_url: https://www.stl.ee/lisaprogramm/haridusprogramm/liikumise-tootuba-lastele
page_type: workshop
hero_image: /images/workshopid-meelekolu-mangud-hero.jpg
videos:
- platform: youtube
  video_id: Nzc7wsW8Qj4
  title: meeleKolu mängud töötuba
  url: https://www.youtube.com/embed/Nzc7wsW8Qj4
translated:
- language: en
  slug: workshopid-meelekolu-mangud-mindstuff-games-en
---

Liikumise töötuba lastele "meeleKolu mängud" on koos olemine, kus mängitakse ja tantsitakse läbi erinevaid tundeid. Enese väljendamisega tegeletakse läbi liikumise ja üksteise tunnetamise nii paaris kui grupis. Tund koosneb peamiselt liikumismängudest ja oma meeleolude ning tunnete füüsilisest väljendamisest. Koosolemine lõpeb ühiselt loodud meeleolude liikumiskavaga ja sellele järgneva vestlusega.

Töötuba sobib ilmestama ainetunde, kus käsitletakse tundeid ja emotsioone.

## Praktilised detailid

**Töötuba toimub vaid ettetellimisel.**

- **Grupi suurus:** kuni 30 last (kui klassis on 32 last, siis sobib ka see)
- **Sihtgrupp:** 6–13-aastased
- **Kestus:** 45 minutit
- **Hind grupile:** 168 eurot, väljaspool Tallinna lisandub sõidutasu
- **Koht:** klassiruum või saal, kus on ruumi liikuda, vajalik kõlarite olemasolu

**Kontakt:** Ingrid Kääramees, ingrid@stl.ee, tel. 53402617

## Läbiviijad

ZUGA Ühendatud Tantsijad on tantsijaid ja koreograafe koondav kollektiiv, mis on koos tegutsenud 1999. aastast. Nad on ainus järjepidevalt ja regulaarselt lastele tantsulavastusi loov tantsukooslus Eestis. Nende lastelavastused on pälvinud tähelepanu ja mitmeid teatri- ja tantsuauhindu (Salme Reegi auhind, Draamakese auhind, Teatriaasta auhind, Sõltumatu etenduskunsti auhind jne) ning nad on esinenud nii Eestis kui väljaspool (Soomes, USA-s, Saksamaal, Leedus, Lätis, Hollandis, Rootsis, Venemaal, Rumeenias, Horvaatias, Poolas, Inglismaal, Palestiinas, Iisraelis).

## Laste tagasiside

- *"Päris lahe oli olla mingi kuju, keda liigutatakse!"*
- *"Ma algul ei viitsinud, aga pärast oleks tahtnud veel kauem seda tundi."*
- *"Tore oli rühmas ja paaris teistsuguseid ülesandeid teha."*
- *"Mulle nii meeldis, et täitsa lõpp."*
- *"See tund oli nagu äratustund hommikul!"*
