---
title: Tuleviku Liigutajad
slug: workshopid-tuleviku-liigutajad
language: et
description: Kumu ja Zuga Ühendatud Tantsijate koostöö õppekäik
type: detail
category: workshopid
status: published
original_url: https://www.zuga.ee/et/workshopid-tuleviku-liigutajad
page_type: workshop
dates: 2021-10-15 - 2022-02-18
venue: Kumu Kunstimuuseum
age_recommendation: Lasteaia vanem rühm, põhikool I-II aste
duration: 90
price: 7
collaboration: Kumu Kunstimuuseum, Sõltumatu Tantsu Lava
related_exhibition: Jeremy Shaw. Phase Shifting Index
translated:
  - language: en
    slug: english-future-movers
hero_image: /images/tuleviku-liigutajad-hero.jpg
gallery:
  - url: https://lh6.googleusercontent.com/mAjkZKLZ-TWLFDBJPHPhVtRcuX1fzLS9Mme3_YbjZeqPsDUFXasWmkF2QwJWYCjlCWItBCxCHldTK7Ymm9zUmYx-o8Xp_CEOHFUrxtJOEmIUzV5JTc9msn_7eQiFHiYO6Q=w1280
    width: 1280
    description: Töötoa foto
  - url: https://lh3.googleusercontent.com/7TKepRS-fhNEQRICxAR6IEEGIPU2yedBHVL1C5MxD1TZbVPOSWagcmFKbHI07tAuxf0M6eOvx1gg7s8NOfvUeUs5o10HkZ3B_q6Y-yuEBGqcpk84aKIAvOHral9SyV26Qg=w1280
    width: 1280
    description: Töötoa foto
  - url: https://lh5.googleusercontent.com/crKzLqv6lHNm2pq9YSw4B5v7F8vPJGGaAJbq3JsGFc1dNBSbQOZTIUxaDWDghGoiJJkZAXzMSdOvLj951KfsjVE=w1280
    width: 1280
    description: Töötoa foto
  - url: https://lh6.googleusercontent.com/mhyxSDRW0Nu-bhOm5WCrOY5cm5kL0XMzNmvdYzaZV07xGaUyprln8BVlxXoWCoh_QDLWicMCei4xmGgr3jeeREDLyVh_z9E27o2DjNkYPC1n1m6S1GS4dryfIT6TLB0kbQ=w1280
    width: 1280
    description: Töötoa foto
  - url: https://lh6.googleusercontent.com/Cnz2KsaT2hy97Sxkv7XYMtOy_KBScA9lvWLWC0oO0GDGqLr3eFJJbaRulgc6Ob6N=w1280
    width: 1280
    description: Töötoa foto
  - url: https://lh6.googleusercontent.com/CMS9Ihh7aKXjYowG1XRFt9A-I9U891i6glXYUgn2mTEs2bbT1s4fUVwgEvCmZ6j3luZVVKfCEO-NtgKlOMq_MVgnUENSQFGLfkkHRaOLCZgz2Jw6=w1280
    width: 1280
    description: Töötoa foto
  - url: https://lh3.googleusercontent.com/w0MkjZAMdo5oU7ZFe3CyP5a0kF8LC_DFp6AchZ6N1v-cHR_jsfJB5K_eCzXaAdd3kJuGbJEeDbJQo8-WgbVxBvjuy7CZhOa9i80wGKnhVpdRuVVrtIF_1HqyYchn-TEvww=w1280
    width: 1280
    description: Töötoa foto
videos:
  - platform: youtube
    video_id: qp22v58UQnw
    title: ZUGA videotervitus
    url: https://www.youtube.com/embed/qp22v58UQnw
---

## Tuleviku Liigutajad

**Kumu ja Sõltumatu Tantsu Lava koostöö õppekäik**

Kumu ja Sõltumatu Tantsu Lava kutsusid lasteaia vanema rühma lapsi ja põhikooli I ja II astme õpilasi näitusele „[Jeremy Shaw. Phase Shifting Index](https://kunstimuuseum.ekm.ee/syndmus/jeremy-shaw-phase-shifting-index/)". Kumu ja Zuga Ühendatud Tantsijate koostöös loodud õppekäik koosnes kehaliselt kaasahaaravast näitusekogemusest ja loovast liikumistöötoast.

### Õppekäigu käik

Osalejad suundusid koos Kumu haridustöö kuraatoriga näitusel kaugesse tulevikku, et kohtuda 22. sajandi inimestega. Seal muututi uurijateks, kes vaatlesid ja peegeldavad tulevikuinimeste kehakeelset suhtlust. Märgati nende sarnasusi ja erinevusi – seda nii välimuses, liikumises kui ka emotsioonides. Mänguliselt avastati ruumi, milles asub kunstiteos ja ruume kunstiteose sees. Pärast näituse külastamist arutleti selle üle, milline võiks olla nende inimeste maailmavaade ning millist lugu või tunnet võiksid nad meile läbi tantsu edasi anda.

Kuna näitusel oli läbivaks elemendiks tantsuline liikumine ja kehaline kogemus, siis haarati teosest kaasa liigutused ning suunuti nendega edasi tegutsema töötuppa, mida juhendasid ZUGA Ühendatud Tantsijate liikmed. Seal kasutati ka ise töövahendina keha ning uuriti helidega oma keha liikumist, kehaga emotsioonide väljendamist ja sõnumite edastamist.

Läbi fantaasia prooviti läbi mitmeid loovaid liikumisharjutusi – seda nii individuaalselt kui ka rühmatööna ning arendati seeläbi kehalist tunnetust, sisemist keskendumisvõimet ning teistega arvestamise oskust.

### Näitusest

Õppekäik toimus seoses ühe kaasaja huvitavama ja põnevama kunstniku Jeremy Shaw' hiiglasliku video-, heli- valgus- ja ruumiinstallatsiooniga „Phase Shifting Index", mis pakkus jõulise nägemuse inimkonna tulevikust. Teose kulminatsioonis oli sähviv valgusmäng ning kõlas vali intensiivne muusika.

Muuseumitund-töötoas lõimuvad kunsti-, inimese- ja liikumiseõpetuse teemad.

### Märksõnad

Kaasaegne kunst, ruum, jutustus, tants, keha, emotsioonid, tehnoloogia mõju inimesele, kehavälised kogemused, inimese soov reaalsusest põgeneda

### Õpiväljundid

**Õpilane:**

- Saab rohkem teada kaasaegse kunsti kohta
- Uurib ja kirjeldab kunstiteose narratiivset ülesehitust
- Väärtustab igaühe individuaalsust seoses välimuse, huvide ja tugevustega, õigust olla erinev
- Arutleb tehnoloogia võimalike mõjude üle inimühiskonnale
- Suudab väljendada emotsioone loova liikumise kaudu
- Tunneb rõõmu liikumisest, loovast eneseväljendusest ja tegevusest
- Osaleb rühmatöös

**Muuseumitund-töötuba toetab põhikooli riikliku õppekava üldpädevustest:**

- Suutlikkust tajuda ja väärtustada oma seotust teiste inimestega; hinnata üldinimlikke ja ühiskondlikke väärtusi, väärtustada inimlikku, kultuurilist ja looduslikku mitmekesisust; teadvustada oma väärtushinnanguid
- Suutlikkust teha koostööd teiste inimestega erinevates situatsioonides; aktsepteerida inimeste ja nende väärtushinnangute erinevusi ning arvestada neid suhtlemisel
- Suutlikkust ennast selgelt, asjakohaselt väljendada, arvestades olukordi ja mõistes suhtluspartnereid ning oma seisukohti esitada ja põhjendada; väärtustada kokkuleppel põhinevat suhtlemisviisi

### Praktilised detailid

**Kestus:** 90 minutit
**Hind osalejale:** 7 €
**Toimumise aeg:** Kindlatel kuupäevadel algusega kell 10.00 ja 11.30

**Kuupäevad (2021-2022):**

- Novembris: 12, 16, 23, 24, 26
- Detsembris: 1, 3, 7, 8, 10, 14, 15, 21, 22
- Jaanuaris: 14, 25, 26, 27, 28
- Veebruaris: 1, 2, 4, 8, 9, 11, 15, 16

**Koostööpartnerid:**

- [ZUGA Ühendatud Tantsijad](https://www.zuga.ee/)
- [Sõltumatu Tantsu Lava](https://stl.ee/)
- [Kumu kunstimuuseum](https://kumu.ekm.ee/)
