---
title: Uperpall
slug: etendused-noorele-publikule-uperpall
language: et
type: detail
category: etendused
subcategory: noorele-publikule
status: published
hero_image: /images/etendused-uperpall-hero.jpg
translated:
- language: en
  slug: english-topsy-turvy
gallery:
- url: /images/etendused-uperpall-1.jpg
  width: 1500
  height: 1001
  description: Lavastusest „Uperpall". Foto Sabine Burger
- url: /images/etendused-uperpall-2.jpg
  width: 1500
  height: 1001
  description: Lavastusest „Uperpall". Foto Sabine Burger
- url: /images/etendused-uperpall-3.jpg
  width: 1500
  height: 1001
  description: Lavastusest „Uperpall". Foto Sabine Burger
- url: /images/etendused-uperpall-4.jpg
  width: 1500
  height: 1001
  description: Lavastusest „Uperpall". Foto Sabine Burger
videos:
- platform: youtube
  video_id: xpzHq-wDCNE
  url: https://www.youtube.com/embed/xpzHq-wDCNE
  title: Uperpall
description: Koguperelavastus pallidega ja pallidest – sellest, et kuitahes uperpallis asjad ka ei oleks, saab need alati teistpidi põrkama panna.
---

# Uperpall

Idee sai alguse küsimusest, miks me alati üksteisest aru ei saame, ja muidugi meie mänguvahenditest – pallidest. Pallid on ju koos mängimiseks loodud, kuigi vahel tekib ka küsimus, kas mängime meie palliga või pall meiega.

Laval on kunstnik Illimar Vihmari ja valguskunstnik Targo Miilimaa loodud keskkonnas hulgaliselt erinevast materjalist palle ning lavastust ehitati üles omavahel vesteldes, vaieldes ning pallidega mängides ja kujundeid luues.

Lavastus jutustab läbirääkimistest ja üksteisega arvestamisest. Piret Jaaksi sõnul ei tasu karta pakkuda lastele ka nii-öelda abstraktse liikumise, visuaali ja heli hetki, milleks Lauri-Dag Tüüri helikujundus on loonud tundliku maailma. "Lapse fantaasia on nii lahti, ta läheb mänguga kaasa või loob sinna vahele oma mängu või oma mõtte," ütles Jaaks.

Eesti Noorsooteatri kunstilise juhi Mirko Rajase sõnul on "see tõesti väga omanäoline sündmus, kus kaks väga erinevat noorele vaatajale suunatud kollektiivi on leidnud ühisosa ja proovisaali kokku tulnud."

"Uperpall" on koguperelavastus, kus on põimitud nii füüsiline kui ka visuaalteater.

**Esietendus:** 4. detsember 2022, Ferdinandi saal (Eesti Noorsootheater)

## Lavastusmeeskond

- **Autorid ja lavastajad:** Zuga ühendatud tantsijad – Ajjar Ausma, Helen Reitsnik, Kärt Tõnisson, Päär Pärenson, Tiina Mölder
- **Dramaturg:** Piret Jaaks
- **Kunstnik:** Illimar Vihmar
- **Helilooja:** Lauri-Dag Tüür
- **Valguskunstnik:** Targo Miilimaa

## Esinejad

Mängivad ja tantsivad Zuga ühendatud tantsijad ning Eesti Noorsooteatri näitlejad Jevgeni Moissejenko, Kaisa Selde, Laura Kukk, Mait Joorits ja Maria Ehrenberg.

### Arvustused ja kajastused

- [Järva Teataja – "Jõulude eel jõuab Eesti Noorsooteatri lavale koguperelavastus 'Uperpall'"](https://jarvateataja.postimees.ee/7657892/joulude-eel-jouab-eesti-noorsooteatri-lavale-koguperelavastus-uperpall) (29. november 2022)
