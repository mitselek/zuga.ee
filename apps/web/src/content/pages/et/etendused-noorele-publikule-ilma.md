---
title: Ilma
slug: etendused-noorele-publikule-ilma
language: et
description: Mänguline tantsulavastus kliima- ja keskkonnateemal. Positiivne aktivism kõigile lastele ja vanematele alates 10. eluaastast.
type: detail
category: etendused
subcategory: noorele-publikule
status: published
page_type: performance
premiere_date: 2024-10-26
venue: Sõltumatu Tantsu Lava
age_recommendation: 10+
duration: 60
hero_image: https://lh5.googleusercontent.com/YmL-ZKflrTu0uUJnzvcMQ9812g16lIXAfb2u1wmCWwluKk_RwjfjV3T_td4mMmiTLHIhYBvy3l7we3cFw39C0c0=w16383
translated:
- language: en
  slug: english-weather-or-not
---

# Ilma

Mis ilm meiega teeb või meie ilmaga, mis ilmast kuulda, näha? Mida toob homne ilm? Kas jääme oma ilmast ilma?

**Esietendus:** 26. oktoober 2024, Sõltumatu Tantsu Lava
**Kestus:** 1 tund
**Soovitatav vanus:** alates 10. eluaastast

Zuga Ühendatud Tantsijate mänguline tantsulavastus tegeleb ilma ja keskkonna teemaga: maaILM, ILMAteade, ILMA olemine. Koos publikuga uuritakse viise, kuidas ilm ja kliimamuutus meid mõjutab meie omas kehas ja omal nahal. Kas jõuame koos lahenduseni?

Etendustele järgneb väike arutelu koos lavastajate ja publikuga, et avada veelgi lavastuses käsitletud teemasid.

### Lavastusmeeskond

**Lavastajad, koreograafid ja etendajad:** Tiina Mölder, Kärt Tõnisson, Helen Reitsnik, Ajjar Ausma, Päär Pärenson
**Valguskunstnik:** Oliver Kulpsoo
**Kostüümikunstnik:** Marta Konovalov
**Lavakunstnik:** Marta Konovalov
**Helikunstnik:** Kalle Tikas

**Täname:** Aet Annist, Kristjan Piirimäe, Maia-Liisa Anton, Kalamaja Kool, Tõnismäe Riidigümnaasium

### Zuga Ühendatud Tantsijad

Zuga Ühendatud Tantsijad on tantsijaid ja koreograafe koondav ühendus, mis on koos tegutsenud 1999. aastast. Nad on ainus järjepidevalt ja regulaarselt lastele tantsulavastusi loov kooslus Eestis. Zuga jaoks on lapsed ja suured võrdväärsed partnerid, kes jagavad sama maailma ja sama elamise ruumi.

Nende lastelavastused on pälvinud tähelepanu ja mitmeid teatri- ja tantsuauhindu (Salme Reegi auhind, Draamakese auhind, Eesti teatri aastaauhind, Sõltumatu etenduskunsti auhind) ning nad on esinenud oma lavastustega nii Eestis kui väljaspool (Soomes, USA-s, Saksamaal, Leedus, Lätis, Hollandis, Palestiinas, Rootsis, Venemaal, Rumeenias, Horvaatias, Poolas, Inglismaal, Hiinas).

### Muljed publikult

*“Etendus pani mind mõtlema sellele, et me ei panegi vahel isegi tähele, kuidas enda ümbrust mõjutame. Tegelikult tundub üpris ebaloomulik, et inimesed on nii kiiresti arendanud välja tehnoloogia ning masinad ja massiliselt nii palju asju tootma hakanud.”* – Etendusel käinud õpilane

*“Tantsijate liikumiskeel oli kohati etteaimamatu, mis tegi kogu loo veelgi huvitavamaks. Soovitaksin seda etendust igaühele, sest igaüks saab mõne uue mõtte omale.”* – Etendusel käinud õpilane

### Arvustused ja artiklid

- [Arvustus “Ilma / Weather or Not”](https://criticaldance.org/zuga-ilan-weather-or-not/) – Stuart Sweeney, CriticalDance, 30.03.2025
- [ARVUSTUS | Zuga tantsijate ilma tegev lavastus](https://epl.delfi.ee/artikkel/120336005/arvustus-zuga-tantsijate-ilma-tegev-lavastus) – Eleriin Miilman, Eesti Päevaleht, 13.11.2024
- [Kärt Tõnisson lavastusest “Ilma”: selles on õudselt palju paradokse, mida peame paremaks eluks](https://kultuur.err.ee/1609512760/kart-tonisson-lavastusest-ilma-selles-on-oudselt-palju-paradokse-mida-peame-paremaks-eluks) – Sanna Kartau, ERR kultuuriportaal, 4.11.2024
- [Ökoskoop. Kliimast kõnelev lavastus “Ilma” ja päikesepaneelid](https://vikerraadio.err.ee/1609490843/okoskoop-kliimast-konelev-lavastus-ilma-ja-paikesepaneelid) – Ökoskoop, 28.10.2024
- [Päär Pärenson lavastusest “Ilma”: on tantsu, on ruumis liikumist ja näpuotsaga laulu](https://kultuur.err.ee/1609501726/paar-parenson-lavastusest-ilma-on-tantsu-on-ruumis-liikumist-ja-napuotsaga-laulu) – ERR kultuuriportaal, 24.10.2024

### Lingid

- [Lavastuse koduleht (STL)](https://www.stl.ee/lavastused/ilma)
- [Arvuta oma süsinikujalajälge](https://www.bioneer.ee/kuidas-arvutada-s%C3%BCsiniku-jalaj%C3%A4lge)
