---
title: Liikumise töötuba peredele
slug: workshopid-zuga-liikumise-tootuba-peredele-zugas-movement-workshop-for-families
language: et
description: Mänguline koosolemise töötuba kogu perele, kus liikumise abil saab jutustada loo oma rõõmudest ja sellest, mis vahel kurvaks teeb
type: detail
category: workshopid
status: published
original_url: https://www.zuga.ee/et/workshopid-zuga-liikumise-tootuba-peredele-zugas-movement-workshop-for-families
page_type: workshop
duration: 60
venue: Saal, kus on ruumi liikuda
age_recommendation: 4+
price: 180 eurot grupile
contact: Ingrid Kääramees, ingrid@stl.ee, tel. 53402617
booking: Ettetellimisel
group_size: Kuni 30 inimest
videos:
  - platform: youtube
    video_id: rPxJ8u2dqpo
    title: Liikumise töötuba peredele
    url: https://www.youtube.com/embed/rPxJ8u2dqpo
---

# Liikumise töötuba peredele

**ZUGA Ühendatud Tantsijad**

Töötuba toimub väga sõbralikkus õhkkonnas ja liikumismängud, ülesanded valitakse vastavalt osalejatele (kelleltki tantsuoskust ei oodata).

**Töötuba toimub vaid ettetellimisel.**

## Praktilised detailid

- **Grupi suurus:** kuni 30 inimest
- **Sihtgrupp:** Oodatud on kõik lapsed ja nende vanemad alates 4. eluaastast
- **Kestus:** 1h või vastavalt kokkuleppele
- **Hind grupile:** 180 eurot, väljaspool Tallinna lisandub sõidutasu
- **Koht:** saal, kus on ruumi liikuda, vajalik kõlarite olemasolu
- **Kontakt:** Ingrid Kääramees, ingrid@stl.ee, tel. 53402617

## Töötoa kirjeldus

**Liikumise töötuba peredele** kujutab endast mängulist koosolemist kogu perele, kus uue salakeele — liikumise — abil saab iga osaleja jutustada loo oma rõõmudest ja sellest, mis vahel kurvaks teeb.

Töötoas tekitatakse mängulisi olukordi, mispuhul on kõik võrdsed ning kes keda juhib või juhendab ei ole teada. Vanemad võivad leida end käest tirituna või laste poolt kättpidi kohale viiduna, samuti vastupidi. Kes on kelle kael ja kes kelle pead pöörab — selgub töötoas. Töötoas õpitakse avastama ja looma suhtlussituatsioone läbi liikumise ja katsetama erinevaid koostantsimise võimalusi. Treenitakse tähelepanu ja valmisolekut mängusituatsioonis.

Üheskoos nii pingutatakse, lõdvestutakse, naerdakse enda üle, aidatakse üksteist kui ka luuakse koreograafiat. Üksteisele järgnemisest tekib töötoa käigus koreograafia, mida koos tantsida.

Töötuba on osa ZUGA uue lavastuse ettevalmistusprotsessist, kus tegelasteks vanemad, lapsed ja nende kooselu. Töötoa käigus sündinud materjal on lähteks uue lavastuse loomisel.

## ZUGA Ühendatud Tantsijad

Töötuba viivad läbi **ZUGA Ühendatud Tantsijate** liikmed: sõpruskond tantsijaid ja koreograafe, keda seob kooskõla otsimine läbi mängu. Nende lavastused ja looming on saanud rohkelt tunnustust ja tähelepanu ning reisinud üle maailma.

## Tagasiside

_"Täiesti teistmoodi kogemuse oma lastega mängides ja liikudes said kohaletulnud vanemad ja suurt rõõmu ja lõbu pakkus see lastele. Tantsisid ja jooksid nii lapsed kui vanemad."_

— Harjumaa Lasterikkad MTÜ
