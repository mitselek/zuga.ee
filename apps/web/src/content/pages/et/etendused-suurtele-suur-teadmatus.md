---
title: Suur Teadmatus
slug: etendused-suurtele-suur-teadmatus
language: et
type: detail
category: etendused
subcategory: suurtele
status: published
original_url: https://www.zuga.ee/et/etendused-suurtele-suur-teadmatus
page_type: performance
premiere_date: 2022-03-10
venue: Sõltumatu Tantsu Lava
duration: 60
translated:
- language: en
  slug: english-the-great-unknown
hero_image: /images/etendused-suur-teadmatus-hero.jpg
gallery:
- url: /images/etendused-suur-teadmatus-1.jpg
  width: 2048
  description: Etendusest "Suur Teadmatus"
- url: /images/etendused-suur-teadmatus-2.jpg
  width: 2048
  description: Etendusest "Suur Teadmatus"
- url: /images/etendused-suur-teadmatus-3.jpg
  width: 2048
  description: Etendusest "Suur Teadmatus"
- url: /images/etendused-suur-teadmatus-4.jpg
  width: 2048
  description: Etendusest "Suur Teadmatus"
- url: /images/etendused-suur-teadmatus-5.jpg
  width: 2048
  description: Etendusest "Suur Teadmatus"
- url: /images/etendused-suur-teadmatus-6.jpg
  width: 2048
  description: Etendusest "Suur Teadmatus"
- url: /images/etendused-suur-teadmatus-postimees.jpg
  width: 1920
  height: 1080
  description: Etendusest "Suur Teadmatus"
---

## Tantsuetendus "Suur Teadmatus"

**Zuga Ühendatud Tantsijad**

Sageli on jutud meie elus tõsised või isegi surmtõsised, lõplikud! Elage ettevaatlikult, käige nööri mööda, ärge külmetage, jääte haigeks ja purikas kukub pähe, murrate kaela ja leiate oma otsa. Aga mis siis, kui see ots ei ole ots? Kui sellel kõigel ei olegi kurba lõppu? Nii, nagu tähistaevas näib meile otsatuna, lummava ja lõputuna. Mis siis, kui ongi õigus kõigil neil, kes ütlevad, et me läheme paremasse paika, et meid ootavadki ees haljad ja niisked niidud?

Kui me põlemegi puhtaks kogu oma valust ja läheme lendu nagu tulelinnud. Kergete ja vabadena?

Kas ei oleks hea siis teha koos läbi mõned rituaalid, pesta puhtaks oma silmnägu, ehtida end pidurüüsse ja panna selga parim kuub ning tantsida läbi uljad ühistantsud? Katsuda korra käega mulda, visata tuulde oma tuhk. Ja anda oma süda ära ning mitte hoida kümne küünega kõigest, mis näib meile omana.

Pole ju mõtet teha nägu, et meie teame kõike, meile on kõik selge. Õigem oleks tunnistada, me ei tea. Meie ees laiub suur, sügav teadmatus. Ja on meie endi teha, mis värvitooni me sellele sügavusele anname. Kas musta, tumesinise või helesinise. Kas meie teadmatus on raske ja koormav või kerge ja õhuline. Või hoopis mõlemat.

Elagu suur teadmatus, olgu meie tulevik sügav, ilus ja kõikehõlmav. Saagu, mis saab. Tulgu, mis tuleb.

"Suur teadmatus" on Zuga Ühendatud Tantsijate füüsiline mõtisklus lahtilaskmisest, ärasaatmisest ja rituaalidest, mis puhastavad ning valmistavad ette kohtumist uue ruumi ja uue maailmaga.

### Lavastusmeeskond

**Lavastajad, koreograafid ja etendajad:** Tiina Mölder, Kärt Tõnisson, Helen Reitsnik, Ajjar Ausma, Päär Pärenson
**Kunstnik:** Keili Retter
**Valguskunstnik:** Oliver Kulpsoo
**Helilooja:** Lauri-Dag Tüür
**Dramaturg:** Andri Luup
**Tehniline tugi:** Marko Odar

**Esietendus:** 10. märts 2022 Sõltumatu Tantsu Laval
**Etenduse kestus:** 1 tund

**Fotod:** Alan Proosa

Lavastuse väljatoomist toetas Eesti Kultuurkapital.

### Arvustused ja kajastused

- [Postimees – "Zuga Ühendatud Tantsijate uuslavastus räägib suurest teadmatusest"](https://kultuur.postimees.ee/7445424/zuga-uhendatud-tantsijate-uuslavastus-raagib-suurest-teadmatusest) (3. veebruar 2022)
- [Vikerraadio – Külas Päär Pärenson](https://vikerraadio.err.ee/1608487142/andres-oja-kulas-on-paar-parenson) (16. veebruar 2022)
- [Sirp – Tambet Kaugema: "Pealelend – Päär Pärenson, Zuga ühendatud tantsija"](https://sirp.ee/s1-artiklid/teater/pealelend-paar-parenson-zuga-uhendatud-tantsija/) (18. veebruar 2022)
- [ERR – "Zuga tantsijad toovad lavale täiskasvanutele mõeldud tüki 'Suur teadmatus'"](https://kultuur.err.ee/1608526235/zuga-tantsijad-toovad-lavale-taiskasvanutele-moeldud-tuki-suur-teadmatus) (9. märts 2022)
- [EPL – Kärt Kelder: "Oleme suures teadmatuses koos"](https://epl.delfi.ee/artikkel/96127001/oleme-suures-teadmatuses-koos) (10. märts 2022)
- [Muusika – Aet Kubits: "Lauri-Dag Tüür – kujunemisest, kujundusmuusikast ja 'Suurest teadmatusest'"](https://www.ajakirimuusika.ee/single-post/lauri-dag-t%C3%BC%C3%BCr-kujunemisest-kujundusmuusikast-ja-suurest-teadmatusest) (11. märts 2022)
- [Klassikaraadio – Teatrimaagia: Intervjuu Tiina Mölderi ja Andri Luubiga](https://klassikaraadio.err.ee/1608513917/teatrimaagia-12-martsil-uuslavastused-armastusest-ja-inimeseks-olemisest/541cab241076c932229324bf44ab4013) (12. märts 2022)
- [ETV „OP" – Zuga Ühendatud Tantsijate "Suur teadmatus"](https://etv.err.ee/1608527743/op) (24. märts 2022)
- [Sirp – Kaja Kann: "Zuga Suur teadmine. Lastele."](https://sirp.ee/s1-artiklid/teater/zuga-suur-teadmine-lastele/) (25. märts 2022)
- [Kes-Kus – Marie Pullerits: "Kuidas kohtuda uue ja tundmatu ruumiga. Intervjuu Andri Luubiga"](http://kes-kus.ee/kuidas-kohtuda-uue-ja-tundmatu-ruumiga/) (29. märts 2022)
- [Postimees – Ilona Vapper: "Kõik kaob, kaob kõik"](https://kultuur.postimees.ee/7492660/koik-kaob-kaob-koik) (4. aprill 2022)

### Arutelu "Surm kui suur tundmatu"

29. märtsil 2022 toimus etendusele järgnenud arutelu teemal "Surm kui suur tundmatu". Kuidas leppida sellega, et kõik saab kunagi otsa? Miks on surm tänapäeva ühiskonnas nii suur tabu? Arutelul osalesid lavastuse dramaturg Andri Luup, usundiloolane Ringo Ringvee ning laulja ja surmauurija Karl Käsnapuu. Modereeris kriitik, tõlkija ja kirjastaja Leenu Nigu.

[Kuula arutelu salvestust](https://soundcloud.com/user-914489510/arutelu-surm-kui-suur-tundmatu?utm_source=clipboard&utm_medium=text&utm_campaign=social_sharing)
