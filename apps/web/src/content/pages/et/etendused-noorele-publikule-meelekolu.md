---
title: meeleKolu
slug: etendused-noorele-publikule-meelekolu
language: et
description: Vaguratele mürsikutele ja avastavatele kainikutele ning nende peredele
type: detail
category: etendused
subcategory: noorele-publikule
status: published
original_url: https://www.zuga.ee/et/etendused-noorele-publikule-meelekolu
page_type: performance
translated:
- language: en
  slug: english-inthemood
hero_image: /images/etendused-meelekolu-hero.jpg
audio:
- platform: err
  title: Teatriluup – meeleKolu
  url: https://vod.err.ee/hls/arhiiv/AUDIO/a_115965_RMARHIIV.m4a/index-a1.m3u8
  source: ERR Vikerraadio
  date: "2016-10-18"
gallery:
- url: /images/etendused-meelekolu-1.jpg
  width: 2048
  description: Etendusest meeleKolu
- url: /images/etendused-meelekolu-2.jpg
  width: 2048
  description: Tantsijad laval
- url: /images/etendused-meelekolu-3.jpg
  width: 1365
  description: Etenduse stseen
- url: /images/etendused-meelekolu-4.jpg
  width: 1364
  description: Tantsijad tegevuses
- url: /images/etendused-meelekolu-5.jpg
  width: 1366
  description: Lavastuse moment
- url: /images/etendused-meelekolu-6.jpg
  width: 1365
  description: Etendusest meeleKolu
---

"meeleKolu" on ZUGA Ühendatud Tantsijate lavastus vaguratele mürsikutele ja avastavatele kainikutele ja nende peredele.

*"Ei ole just kerge köita energiast pulbitsevaid lapsi ja leida teemasid, mis neid tõesti puudutavad. Ometi Zuga suutis seda"* Evelin Lagle, Sirp

*"meeleKolu" aitab täiskasvanud vaatajal oma aistingutega sügavamasse kontakti astuda, andes kätte kaardi, miks me oleme just sellised nagu oleme ja kust see alguse sai. See on nagu peegli asetamine näo ette, mis toob korraga selguse, kust see kõik tuleb, mida ma tunnen. Lapsepõlvest, ütleb Zuga. Ja neil on õigus.* Merilin Pärli, ERR

## Luuletus

*Ühes valges-valges saalis on üks valge kriuksuv uks*
*Selle valge kriuksuva ukse taga pimestab vaimustav valgus*
*Selles pimestav-vaimustavas valguses seisab nurgas nagisev nagi*
*Selles nagisevas nagis ripub üks kotti topitud tagi*
*Tagi taskupõhja on peidetud üksik hirmunud legopätt*
*Kellele roosa taskurätik lahkelt ulatab kätt*
*Maas rullib rõõmsalt end lahti valge ning vajalik vaip*
*Vaiba alla on peitu pugenud lodev ja logelev laip*
*Lendab lae alla õhetav ja õnnest õhkav õhupall*
*Tal täitunud on soov jääda hõljuma üleval*

## Lavastusest

Lastelavastuses "meeleKolu" kostitatakse publikut Zugakatele omase sooja vastuvõtu ja sõbraliku õhkkonnaga, lennukate ideede ja nutikalt kujundlike lahendustega ning valitud vanuserühma tabavalt puudutavate teemadega.

Lavastuse teemaks on meeleolu: erisugused meeleolud ja nende vaheldumine, kuidas oma meeleolu väljendada, kuidas kaaslaste meeleolust osa saada – teema, mis on tähtis east sõltumata. Meeleolusid antakse edasi mitmesuguste väljendusvahendite­ga: liikumise, sõna ja valgus­mängu abil.

Lavastus on väga tugev visuaalselt – erilaadseid väljendusvahendeid on kasutatud maitsekalt ning liikumine, sõna, valgusmängud (varjud seintel, pimedas helendav kummivõrgustik, seintele projitseeritud ruudustik) sulanduvad tervikuks.

Etenduse lõpus võetakse publik Zugale omaselt enda seltsi ning lastakse viimaks ometi sellesse ahvatlevasse seltskonda kuuluda. Ühiselt väljendatakse kehaga emotsioone ja joonistakse tundeid väikestele pallidele.

## Lavastusmeeskond

**Autorid ja esitajad:** Helen Reitsnik, Kärt Tõnisson, Tiina Mölder, Triin Lilleorg, Ajjar Ausma ja Päär Pärenson
**Helikujundaja:** Kalle Tikas
**Kunstnik:** Keili Retter
**Valguskunstnik:** Oliver Kulpsoo

**Esietendus:** 15. oktoober 2016, Sõltumatu Tantsu Lava

## ZUGA Ühendatud Tantsijad

ZUGA Ühendatud Tantsijad on tantsijaid ja koreograafe koondav kollektiiv, mis on koos tegutsenud 1999. aastast. Nad on ainus järjepidevalt ja regulaarselt lastele tantsulavastusi loov tantsukooslus Eestis. Nende lastelavastused on pälvinud tähelepanu ja mitmeid teatri- ja tantsuauhindu (Salme Reegi auhind, Draamakese auhind, Teatriaasta auhind, Sõltumatu etenduskunsti auhind jne) ning nad on esinenud nii Eestis kui väljaspool (Soomes, USA-s, Saksamaal, Leedus, Lätis, Hollandis, Palestiinas, Rootsis, Venemaal, Rumeenias, Horvaatias, Poolas, Inglismaal).

Zuga ühendatud tantsijate panus Eesti tantsuteatri arengusse oma kvaliteetsete lastelavastustega on kuldaväärt. Zuga lavastuste võlu seisneb selles, et nad on suutnud tajuda sihtrühma maailma ning luua sellest lähtuvalt, jättes ruumi laste enda mõtetele, tunnetele ja tajule.

## Muljeid etenduselt

*"Õpetab lastele mängima nutitelefonide ajastul."* (etendusel käinud õpetaja)

*"Mulle väga meeldis. Eriti meeldis kui ma sain ise osaleda!"* (etendusel käinud laps)

## Arvustused ja kajastused

- [Meeleline tunnike Zuga seltsis](https://www.sirp.ee/meeleline-tunnike-zuga-seltsis/), Sirp, Evelin Lagle, 4. november 2016
- [Meele(olu)line ja pingevaba keskpäevane teatriõhtu](http://kultuur.postimees.ee/v2/3885433/meele-olu-line-ja-pingevaba-keskpaeevane-teatriohtu), Postimees, Rait Avestik, 28. oktoober 2016
- [Harjutusi kollektiivseks lapsepõlveks](http://kultuur.err.ee/v/teater/4fa09e67-f87b-471f-b604-fc68c23b1a00/arvustus-harjutusi-kollektiivseks-lapsepolveks), ERR kultuuriportaal, Merilin Pärli, 20. oktoober 2016
- ["meeleKolu", lastele mõeldud tantsulavastus, mis ei küsi vanust](http://epl.delfi.ee/news/kultuur/meelekolu-lastele-moeldud-tantsulavastus-mis-ei-kusi-vanust?id=75943127), Eesti Päevaleht, Keiu Virro, 18. oktoober 2016
- [Teatriluup](https://arhiiv.err.ee/audio/vaata/teatriluup-212800), ERR Vikerraadio, Keiu Virro, 18. oktoober 2016
- [Kultuurinädal pealinnas](http://www.tallinnatv.eu/index.php/saated-sarjad/kultuur/kultuurinadal-pealinnas/10612-2016-10-18-kultuurinadal-pealinnas), Tallinna TV, Kadri Pihelo
