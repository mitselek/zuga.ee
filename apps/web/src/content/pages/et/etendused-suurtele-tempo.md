---
title: Tempo
slug: etendused-suurtele-tempo
language: et
description: Tantsulavastus täiskasvanutele
type: detail
category: etendused
subcategory: suurtele
status: published
page_type: performance
premiere_date: 2018-03-16
venue: Sõltumatu Tantsu Lava
translated:
- language: en
  slug: english-tempo
hero_image: /images/tempo-hero.jpg
gallery:
- url: /images/tempo-hero.jpg
  description: Etenduse foto
---

## Tantsulavastus "Tempo"

"Tempo" on tantsulavastus, mis sünteesib nii liikumist, muusikat kui ka videot. Lavastuse teemaks on aeg: tempod, rütmid, kulgemine, kasvamine, kiirendus, kohale jõudmine, olemine. Tempo meie sees ja ümber, looduses ja linnas, inimene oma argitegevuste keskel, erilistel hetkedel, ajaga kaasa liikudes, sellest maha jäädes, otsides oma tempot, teiste tempot, kaotades selle ja leides jälle.

Aeg on alati sama ja alati nii erinev. Vahel on kiire, vahel on aega küll. Vahel on põnev, vahel kohutavalt igav. Vahel on kiire põhjendatud ja mõtestatud, vahel lihtsalt liivajooks. Mõnikord tahad püsida kannul, vahel teisi maha raputada, teinekord jälle ise maha jääda ja rahulikult lonkida omas tempos, oma muusikaga, oma tunnetusega, oma vaatega maailmale ja sind ümbritsevale.

Millised on need hetked, mis võiks jääda kauemaks? Millised on need hetked, mis jäävad meelde? Eluring ja puuringid. "Tempo" loojaid huvitavad linna ja looduse erinevad rütmid, samas ka rütmid, mis on eri keskkondade kohtumis- ja sulandumispunktideks.

### Lavastusmeeskond

**Idee ja lavastus:** ZUGA Ühendatud Tantsijad
**Esietendus:** 16. märts 2018, Sõltumatu Tantsu Lava
