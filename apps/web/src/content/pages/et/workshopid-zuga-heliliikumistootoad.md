---
title: ZUGA Heliliikumistöötoad
slug: workshopid-zuga-heliliikumistootoad
language: et
description: Mängulist liikumisvõimalust pakkuvad audiojuhendiga töötoad
type: detail
category: workshopid
status: published
original_url: https://www.zuga.ee/et/workshopid-zuga-heliliikumistootoad
page_type: workshop
duration: 15-20
venue: Kodus, õues, metsas, koolis
age_recommendation: Sõltub töötoa valikust
price: Pilet Fientas
purchase_link: https://fienta.com/et/zuga-helimuramistootuba
hero_image: /images/zuga-heliliikumistootoad-hero.jpg
gallery:
  - url: https://lh5.googleusercontent.com/LVe-GWoMHgTeRwxEPP4uf3WHWTjJ_JT7aRM8Er_vqNzSScAtFtke89O0lYsVhQQJe3RTdirHQ400hTM0aVQGyyTByHEGxxWD9SblYt6k5G3ezThh66CBLSmv3JmQ4u6LMg=w1280
    width: 1280
    description: Töötoa foto
  - url: https://lh5.googleusercontent.com/vZAacHogCtjAcO-RjOtt8wP5y3grz3iYZsiXO4Ne6amHoK1Ebe_tkLb1_Ac6s1eGQFYUzY13k60NvH0XZVIr0BoDv2UvQ00cRUcGeG-19mc6SS2Muqjd8aQqb72q7qyy3Q=w1280
    width: 1280
    description: Töötoa foto
  - url: https://lh3.googleusercontent.com/m_7vMqhZxj10O-DZyCHUC-fngUUU3ah22kA8XsmjTPSEHDfUJjUnXp7vkWN0pNtFGxZA-WtQlwwyFwE3HfW7Z8o=w1280
    width: 1280
    description: Töötoa foto
  - url: https://lh6.googleusercontent.com/l17U8pWSvIqUd3xAhlhB0CahzNLyaBrr_sMpBpRfHRHsL3389YZas2lsCSnFZTEjKLSpSrLoJ1TcPTmqqusHg5uvr2WOC9dj94LZet4o4ImTGPJqbyzEA93pHhwVRRhYzg=w1280
    width: 1280
    description: Töötoa foto
  - url: https://lh5.googleusercontent.com/55PP67F8epIQWSOTeBQM4deG1E0jRxHgXc0iEUWcxRboIpMXXVZR70rVj-l2WTbD=w1280
    width: 1280
    description: Töötoa foto
  - url: https://lh6.googleusercontent.com/DEE_0FP1T9JmpZc0CKUajogjEm3pXMbVZ5PBf9J3XQNDWoMZ512kmYwgHytdfMtfkBBZtM1VFokXtbkIqWsLYjyHIwQdAuQCW5usti8YTwsXkNGy=w1280
    width: 1280
    description: Töötoa foto
  - url: https://lh6.googleusercontent.com/pvK2vfq74KlLHTTVHMZfDGx3ndr5OmSBluXTSOCXvZm0bVuD0VMhDpoitn6jE-1I0Tw_KRSPodIbVek3lIoGx2h5Jlwk307X_6qPXCPE45--OGYIl7-pC2oykS_3-XJkgA=w1280
    width: 1280
    description: Töötoa foto
videos:
  - platform: youtube
    video_id: rPxJ8u2dqpo
    title: Liikumise töötuba peredele
    url: https://www.youtube.com/embed/rPxJ8u2dqpo
---

## ZUGA Heliliikumistöötoad

**Kestus:** 15–20 minutit
**Valikus:** Neli erinevat töötuba neljalt koreograafilt

Heliliikumistöötuba saab nautida terve pere / kodus, õues, metsas, maal. Töötoas osalemine toimub audiofaili juhendamisel. Müramis-link (ehk koht, kus saab kuulata töötuba) tuleb kaasa piletiga!

Zuga heliliikumistöötoad on lastele, noortele ja peredele mõeldud mängulist liikumisvõimalust pakkuvad töötoad, mida saab rakendada nii koolis, kodus, toas kui õues, et end ZUGA tantsijate loodud fantaasiarikaste audiofailide saatel veidi liigutada ning oma kujutlusvõime tööle panna.

Nii, nagu raamatut lugedes tekivad igal inimesel oma kujutluspildid, saab ka siin töötoas ilma kellelegi ettenäitamiseta ise otsustada, kuidas hüpata üle ajalehekraavi, kuidas keerata ennast vaiba sisse rulli või langeda udusulena seitsme sekundi jooksul maapinnale. Saab koos sirutada ja painutada, saab patsutada ja loksutada, üksteisest üle hüpata ja üksteise alt läbi ronida. Müramine on kõige toredam just kambakesi koos ning väike müra… kuulub asja juurde.

[Osta pilet Fientas](https://fienta.com/et/zuga-helimuramistootuba)

---

### Töötoad

#### Rändur ja Kaitseingel

**Juhendaja:** Päär Pärenson

Heliliikumistöötuba "Rändur ja kaitseingel" toimub paaris ja sobib alates 6. eluaastast kõikidele liikumisvõimelistele pereliikmetele, sõpradele või koolikaaslastele – vanusevahe partnerite vahel ei ole takistuseks. Paare võib ka rohkem olla.

Üks paarilistest on Rändaja, kelle kujuteldav teekond kulgeb suletud silmi läbi erinevate looduskeskondade ja muutuva ilmastiku, saatjaks inimhääl ning erinevad loodushelid. Suletud silmadega teelise turvalisuse tagab teine paariline ehk Kaitseingel. Töötoa helifail sisaldab kahte rännakut, nii et mõlemad partnerid saavad proovida mõlemat rolli.

Keskkonnaks sobiks kõige paremini suurem ruum, kus ei ole palju mööblit, aga sobilikud on ka välitingimused, kus ei ole liiklust.

**Päär Pärenson**, mõnele tuntud ka kui MC J.O.C, on vabakutseline tantsija, koreograaf, näitleja ja räppar. Kogemustepagasi on ta täiendanud lavadel nii Eestis, Soomes, Hollandis, Saksamaal kui Inglismaal, aga ka nii põnevates riikides nagu Hiina ja Palestiina. Oma suulist sõnumit on Päär peamiselt edastanud ansamblite "Def Räädu" ja "Uus Energia" koosseisus. Viimastel aastatel on olnud osaline ZUGA lavastustes "Käik", "meeleKolu" ja "2+2=22".

---

#### Rännak ühele õues

**Juhendaja:** Tiina Mölder

Heliliikumistöötuba "Rännak ühele õues" on liikumisrännak õues ühele osavõtjale ja sobib alates 14. eluaastast. Küllap pigem täiskasvanutele, nt vanematele, kes soovivad korraks perest eemalduda ja võtta 20 minutit iseendale. Minna kõndima või jooksma, tunda tuule paitust, kevade, talve, sügise või suve lõhnasid, mis just parasjagu õues on. Väikesed juhised aitavad rajal püsida.

Töötuba võib toimuda nii oma kodu ümbruses või seal, kus sa just parasjagu oled. Ilm on ilus, paned kõrvaklapid pähe ja lähed, kuhu jalad viivad. Võid kulgeda rahulikult, võid võtta vastu kiiruse väljakutseid. Kui soovid teha midagi pikemalt, siis pane hääl vahepeal pausile ja pärast jälle uuesti mängima, et saaksid juhtnööre jälgida.

**Tiina Mölder** on vabakutseline tantsukunstnik, ZUGA Ühendatud Tantsijate asutajaliige, kes tegeleb liikumisega selle mitmetes vormides, mis on ju kõik sama puu eri harud: tantsib, on koreograaf, teeb liikumisseadeid draamalavastustele, õpetab, teeb koostööd teiste lavastajate ja (tantsu)kunstnikega. Tiina on üks ZUGA ühendatud tantsijatest ja ZUGA lavastuste autoritest. Alates 2014. aastast on ta loonud ja esitanud tantsulavastusi lastele ja täiskasvanutele koos teiste ZUGA Ühendatud Tantsijatega: "Zuga zuug zuh-zuh-zuh", "Võluvärk", "Käik", "Meelekolu", "Tempo", "Müra", "2+2=22".

---

#### Ruum liigutab

**Juhendaja:** Kärt Tõnisson

Heliliikumistöötuba "Ruum liigutab" on igasuguses vanuses inimestele, kes armastavad liikuda, vahel võib-olla ka veidi veiderdada ja mängida. Töötuba saab läbi viia kodus oma perega või klassiruumis osade kaupa liikumispausidena.

"Ruum liigutab" viib meid avastusretkele joonte ja nurkade maailma nii iseendas kui ruumis. Saab mõõta iseennast ja oma kappi, leida enda kehas teravnurgad ja sirged, painutada ennast tugitooliks ja kasvada potililleks. Luua ühine skulptuur sirgetest ja kõveratest joontest ning sulada põrandasse nagu suvine jäätis. Töötoas kõlava muusika autoriteks on J. S. Bach ja eesti helilooja Tatjana Kozlova-Johannes.

**Kärt Tõnisson** on vabakutseline tantsija, koreograaf, tantsuõpetaja ja loovliikumise koolitaja. Suurema osa oma tööajast veedab Kärt Rocca al Mare Veskimöldre lasteaias ja Püha Johannese Koolis lastega koos liikudes, ent on tantsinud ka ühes Kuusalu vanas küünis mulla peal ning Raekoja platsi munakividel, New Yorgi, Moskva, Berliini ja teiste Euroopa linnade tantsuteatri lavadel. Viimastel aastatel on olnud kaaslooja ja liikuja ZUGA Ühendatud Tantsijate lavastustes „Võluvärk", „meeleKolu", „Tempo" ja „2+2=22".

---

#### Kujutluses ja ruumis

**Juhendaja:** Ajjar Ausma

Heliliikumistöötuba "Kujutluses ja ruumis" sobib lastele alates 10. eluaastast, kuid ka väiksematele lastele koos vanema õe, vennaga või vanematega läbiviimiseks. Seda saab teha nii üksi, paaris kui grupiga. Asukohana sobivad nii su oma kodune eluruum või mõni muu tubane ruum kuskil mujal, aga ka õueala looduses või linnakeskkonnas, samuti tantsusaal. Kõige olulisem on, et sa oleksid kohal, keskenduksid, laseksid kujutlusvõimel end kanda ning kehal sellele julgelt järgneda.

Töötuba algab üksinda paigalolekust ja keskendumisest, edasi avastame kujutluse abil oma keha ja selle liikumisvõimalusi, rändame ruumis, kohtume ning liigume koos teistega.

**Ajjar Ausma** on 2003. aastal lõpetanud Viljandi Kultuuriakadeemia koreograaf-tantsuõpetajana. 2009. aastal asutas ta sõpradega teatri Cabaret Rhizome. Tegutses seal näitleja ja kaasautorina kuni 2018. aastani. Ajjar on osalenud lavastaja, etendaja ja kaasautorina erinevates lavastustes noortele ja täiskasvanutele. Viinud läbi füüsilise teatri, kontaktimprovisatsiooni, improvisatsiooni ja tantsu töötubasid Eestis kui ka mujal. 2012. aastast alates on Ajjar Vanalinna Hariduskolleegiumi liikumisõpetaja erivajadusega lastele. Alates 2014. aastast on ta loonud ja esitanud tantsulavastusi lastele ja täiskasvanutele koos teiste ZUGA Ühendatud Tantsijatega: "Käik", "Meelekolu", "Tempo", "Müra", "2+2=22".

---

### Kajastus

[NOVA. Heliliikumistöötoad](https://lasteekraan.err.ee/1608194422/nova-heliliikumistootoad), ERR, 29. aprill 2021

---

### Heategevus

Sõltumatu Tantsu Lava on liitunud [Heategevusfondiga Aitan Lapsi](http://www.aitanlapsi.ee/), mis aitab vähekindlustatud lapsi teatrisse. Olulist rolli selles, et lapsed teatrisse saaks, mängivad nende õpetajad ja juhendajad, kes märkavad nii võimalust kui vajadust.

Täpsemad praktilised suunised, kuidas vähekindlustatud lapsed teatrisse saavad leiab Eesti Etendusasutuste Liidu kodulehelt aadressilt: [http://eeteal.ee/?s=38](http://eeteal.ee/?s=38).
